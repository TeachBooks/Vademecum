# Ontwerp

Dit hoofdstuk is geordend per constructiemateriaal:
- Staal
- Hout
- Beton

Per constructiemateriaal worden drie onderdelen gepresenteerd:
- Schattingsregels
- Voorbeelden van constructies
- Voorbeelden van verbindingen

De schattingsregels zijn overgenomen uit Jellema deel 7 - Bouwmethodiek. Ze kunnen worden gebruikt in het vroege ontwerpstadium om veelvoorkomende overspanningsconstructies te dimensioneren. De hierdoor verkregen afmetingen van de constructie zijn uiteraard slechts indicatief. Uiteindelijk moeten constructieberekeningen worden uitgevoerd om te toetsen of de constructiedelen daadwerkelijk voldoende sterk en stijf zijn. 

De voorbeelden van gangbare constructies zijn gepresenteerd met ook weer hun eigen schattingsregels. Deze voorbeelden kunnen als uitgangspunt dienen bij de opzet van een ontwerp van een constructie. 

De voorbeelden van gangbare verbindingen tussen constructiedelen zijn gepresenteerd, waarbij steeds is aangegeven om welk type verbinding het gaat: (rol)scharnier of moment-vast. Ook hier dient de informatie als eerste aanzet bij het ontwerp van een verbinding. 

De voorbeelden van constructies en verbindingen zijn overgenomen uit de ’Quick Reference Guide’ van de faculteit CiTG.