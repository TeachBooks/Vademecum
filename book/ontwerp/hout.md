# Hout

## Schattingsregels houtconstructies

```{figure} Images/Jellema7Bouwmethodiek207.png
---
name: Jellema Hout
---
```

## Producten

### Schattingsregels kolommen en wanden

> De onderstaande schattingsregels voor houten kolommen gelden voor:
> 
> - Kolommen van hout C18 of meer.
> - Een kolommen grid van maximaal 6 bij 6 meter.
> - Een verdiepingshoogte van niet meer dan 5 meter.
> - Een geschoorde constructie (dat wil zeggen dat de standzekerheid van het gebouw wordt gewaarborgd door de wanden of windverbanden en niet door momentvaste verbindingen).
> 
> **Houtkolom**
> 
> | Aantal verdiepingen | Kolom afmeting* [mm] |
> |---------------------|-----------------------|
> |                     |                       |
> | 1                   | L / 20                |
> 
> * De kolomafmeting die gevonden wordt geldt voor de richting waarin de kolom zal uitknikken. Dit is gewoonlijk de zwakke richting, tenzij knikverkorters zijn toegepast.  
> * L is de lengte van de kolom (gelijk aan verdiepingshoogte).


**Houten kolommen**  
Schattingsregels voor kolommen zijn minder nauwkeurig dan voor vloeren en liggers. De belasting is namelijk in hoge mate afhankelijk van de hart-op-hart afstand van de kolommen en de hoeveelheid gedragen verdiepingen. Ook de kniklengte van de kolom is erg bepalend voor de vereiste doorsnede van de kolom. Met onderstaande ontwerpgrafieken kan de benodigde doorsnede afmeting van de kolom geschat worden. De ontwerpgrafiek geldt voor:

- Kolommen van hout C24 of meer.
- Een kolommen grid van maximaal 6 bij 6 meter.
- Een lichte houten vloer G=2 kN/m².
- Een veranderlijke belasting q=2 kN/m².
- Gevolgklasse CC2.
- Een geschoorde constructie (dat wil zeggen dat de standzekerheid van het gebouw wordt gewaarborgd door de wanden of windverbanden en niet door momentvaste verbindingen).

> **Houten kolom**
>
> ```{figure} Images/hout.png
>---
>name: Houten kolom
>---
>```
>
> * Rode lijn (boven): Tot max. 5 bouwlagen
> * Blauwe lijn (onder): Tot max. 3 bouwlagen
> 
> * De kolomafmeting die gevonden wordt geldt voor de richting waarin de kolom zal uitknikken. Dit is gewoonlijk de zwakke richting, tenzij knikverkorters zijn toegepast. In de grafiek is uitgegaan van een vierkante kolom.
> * De kniklengte van de kolom is doorgaans gelijk aan de verdiepingshoogte.


**Gelamineerde kolommen**  
De ontwerpgrafiek geldt voor:

- Kolommen van gelamineerd hout GL24h of meer.
- Een kolommen grid van maximaal 6 bij 6 meter.
- Een lichte houten vloer G=2 kN/m².
- Gevolgklasse CC2.
- Een geschoorde constructie (dat wil zeggen dat de standzekerheid van het gebouw wordt gewaarborgd door de wanden of windverbanden en niet door momentvaste verbindingen).

> **Gelamineerde kolom**
>
> ```{figure} Images/gelamineerd.png
>---
>name: Gelamineerde kolom
>---
>```
>
> * Oranje lijn (boven): q=2 kN/m² en tot max. 5 bouwlagen
> * Grijze lijn (midden): q=5 kN/m² en tot max. 5 bouwlagen
> * Blauwe lijn (onder): q=2 kN/m² en tot max. 3 bouwlagen
> 
> * De kolomafmeting die gevonden wordt geldt voor de richting waarin de kolom zal uitknikken. Dit is gewoonlijk de zwakke richting, tenzij knikverkorters zijn toegepast. In de grafiek is uitgegaan van een vierkante kolom.
> * De kniklengte van de kolom is doorgaans gelijk aan de verdiepingshoogte.


**Gelamineerde ligger**  
De ontwerpgrafiek geldt voor:

- Liggers van gelamineerd hout GL24h of meer.
- Een hart-op-hart afstand van 4 meter.
- Gevolgklasse CC2.
- Een lichte houten vloer G=2 kN/m².
- Liggerbreedte is ca. 1/3 van de liggerhoogte.

> **Gelamineerde ligger**
>
>```{figure} Images/ligger.png
>---
>name: Gelamineerde ligger
>---
>```
>
> * Grijze lijn: q=5 kN/m² (bijeenkomstruimte)
> * Oranje lijn: q=2,5 kN/m² (kantoorfunctie)
> * Blauwe lijn: q=1,75 kN/m² (woonfunctie)


**Houten kanaalplaatvloer**  
Een houtenkanaalplaat vloer is een vloerdeel bestaande uit verlijmde houten delen. Het is een betrekkelijk licht vloersysteem. Met onderstaande grafiek kan de benodigde hoogte van de plaat horend bij een bepaalde overspanning geschat worden.

> **Houten kanaalplaat**
>
> ```{figure} Images/kvp.png
>---
>name: Houten kanaalplaat
>---
>```
>
> Van links naar rechts:
> 
> * Grijze lijn: q=5 kN/m² (bijeenkomstruimte)
> * Oranje lijn: q=2,5 kN/m² (kantoorfunctie)
> * Blauwe lijn: q=1,75 kN/m² (woonfunctie)
> * Gele lijn: q=1 kN/m² (dak)


```{figure} Images/houtenkpv2.png
---
name: Houtenkanaalplaatvloer
---
```


**Wanden**  
Voor dragende wanden geldt hetzelfde als voor kolommen, behalve dat ze ook een scheidende functie hebben die vaak bepalend is voor de dikte. Denk aan akoestische isolatie en brandwerendheidseisen in woningbouw. Onderstaande schattingsregels gelden voor de verticale stijlen van houtskeletbouw (hsb) wanden in gebouwen van niet meer dan 1 verdieping.

> **hsb wanden**
>
> | Type        | Dsn. afmetingen [mm x mm] | H.o.h. afstand [mm] |
> |-------------|-----------------------------|----------------------|
> | Binnenmuur  | 140 x 38                    | 600                  |
> | Buitenmuur  | 89 x 38                     | 600                  |
> 
> * De stijlen worden doorgaans aan weerszijden bekleed met 9mm OSB- of multiplexplaten.


**CLT**  
CLT staat voor ‘Cross Laminated Timber’, in het Nederlands ‘kruislaaghout’. Het is een constructiemateriaal opgebouwd uit ten minste drie kruislings verlijmde enkel laags latten die haaks op elkaar zijn geplaatst, toepasbaar als wanden als vloeren. Bouwen met hout wordt daarom ook wel ‘massieve houtbouw’ genoemd.

Het kruislings verlijmen van de latten heeft een aantal voordelen:

- CLT-panelen dragen in twee richtingen.
- Er is geen uitzet, krimp of vervorming.
- Qua sterkte en stijfheid komen CLT-panelen in de buurt van beton.
- Er is enkel folie/tape nodig om de naden van aansluitende panelen te dichten.

De meeste gebruikte afmetingen van CLT panelen zijn:

- Breedte: tot 3.000 mm
- Lengte: tot 16.000 mm
- Dikte: tot 300 mm

Andere afmetingen zijn mogelijk, maar dan kom je al snel in de ‘specials’. De gebruikelijke diktes voor CLT panelen zijn:

- 160 mm voor de vloer
- 110 mm voor de wand

Dit is niet de totale dikte van de vloer- of wandopbouw, maar enkel het CLT-paneel. De dikte van de panelen is afhankelijk van de constructieve belasting en de akoestische- en brandveiligheidseisen.

> **Meest voorkomende afmetingen CLT**
>
> ```{figure} Images/CLT01.png
>---
>name: CLT afmetingen
>---
>```
>

Voor de middenlagen van CLT wordt hout gebruikt wat anders afgekeurd zou worden; knoesten, verkleuring of beschadigd hout. Het is nooit de kern van de boom.

Er zijn 3 zichtklassen:

- Klasse A: Woon-zichtkwaliteit
- Klasse B: Industrie-zichtkwaliteit
- Klasse C: Niet-zichtkwaliteit

In CLT panelen wordt lijm gebruikt. Veelal wordt gebruikt gemaakt van twee soorten lijm: PUR-lijm of MUF-lijm. PUR is een lijm op basis van polyurethaan, MUF is gebaseerd op melamin-ureum-formaldehyde. Doorgaans wordt de voorkeur gegeven aan PUR-lijm; deze lijm is vrij van oplosmiddelen en formaldehyde en daarmee beter voor toekomstig hergebruik of recycling. Lijm is over het algemeen niet duurzaam, maar maakt slechts 1-2 procent van het product uit. Er zijn ook leveranciers die CLT panelen leveren met houtverbindingen in plaats van lijm. Dit is duurzamer, maar gaat ten koste van de stabiliteit van een paneel.

---

> **Hoogte CLT vloer**
>
> ```{figure} Images/CLT02.png
>---
>name: Hoogte CLT vloer
>---
>```
> © Swedish Wood

> **CLT wand 80mm**
>
> ```{figure} Images/CLT03.png
>---
>name: CLT wand 80 mm
>---
>``` 
> © Swedish Wood

> **CLT wand 100mm**
>
> ```{figure} Images/CLT04.png
>---
>name: CLT wand 100 mm
>---
>``` 
> © Swedish Wood

> **CLT wand 120mm**
> 
> ```{figure} Images/CLT05.png
>---
>name: CLT wand 120 mm
>---
>```
> © Swedish Wood

